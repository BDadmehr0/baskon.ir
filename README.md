# بس کن ایرانی! 🇮🇷✋  
**یک کمپین آگاهی فرهنگی، اجتمایی برای نقد رفتارهای غلط رایج در جامعه‌ی ایران**

## 🧠 چی هست این پروژه؟

**«بس کن ایرانی!»** یک کمپین آگاهی بخش فرهنگی-اجتماعی و اپن‌سورس است که با هدف شفاف‌سازی، نقد، و بازنمایی رفتارهای غلط و رایج در سبک زندگی ایرانیان طراحی شده.  
ما باور داریم تغییر از آگاهی شروع می‌شود؛ و آگاهی هم با گفت‌وگو، شوخی، و بازاندیشی عمومی رشد می‌کند.

در این پروژه، ما از دل روزمرگی‌ها و ترندهای شبکه‌های اجتماعی، موقعیت‌هایی را شکار می‌کنیم که در آن‌ها «شور چیزی را درآوردیم».  
در این موقعیت‌ها با زبانی طنز، اما محترمانه و متفکرانه، به خودمان یادآوری می‌کنیم:  
**بس کن ایرانی! وقتشه کمی توقف کنیم و فکر کنیم.**

---

## 🎯 هدف پروژه

- **بالا بردن سطح آگاهی اجتماعی** با بررسی رفتارهایی که نرمال شده‌اند اما در واقع مشکل‌زا هستند.  
- **ایجاد مکانی برای نقد فرهنگی سالم** بدون توهین، تحقیر یا تمسخر افراد.  
- **استفاده از طنز و زبان خودمانی** برای ایجاد ارتباط بیشتر با نسل جوان و فعالان شبکه‌های اجتماعی.  
- **افزایش مسئولیت‌پذیری فردی** در مقابل رفتارهای جمعی اشتباه.  
- **خلق فضایی برای مشارکت عمومی و گفت‌وگوی سازنده.**

---

## 📌 موضوعات مورد بررسی

پروژه «بس کن ایرانی!» موضوعات گسترده‌ای را در بر می‌گیرد، از جمله:

- **رفتارهای اشتباه در سفر و تعطیلات**  
- **فرهنگ اشتباه در رانندگی، ترافیک و شهرنشینی**  
- **رفتارهای غلط در شبکه‌های اجتماعی (مثلاً فوروارد خرافات یا ترندهای بی‌محتوا)**  
- **مصرف‌گرایی بی‌رویه و نمایش تجملات**  
- **مهمانی‌ها، آداب معاشرت، مزاحمت برای دیگران**  
- **خرافات، تعصبات فرهنگی، و رفتارهای غیرمنطقی در جامعه**  
- **بحران توجه و نیاز به دیده شدن (attention economy)**  
- و هر موضوعی که احساس کنیم:  
  ✋ **وقتش رسیده بگیم: بس کن ایرانی!**

---

## 🗣️ لحن پروژه

- زبان پروژه خودمانی، خیابانی، و صمیمی‌ست.  
- از طنز استفاده می‌کنیم اما هرگز توهین نمی‌کنیم.  
- شوخی می‌کنیم تا به فکر وادار کنیم، نه برای تمسخر.  
- هیچ‌کس را قضاوت نمی‌کنیم، بلکه رفتارها را به چالش می‌کشیم.

---

## 🧩 مثال‌هایی از «بس کن»

> 🧳 «تعطیله، بریم شمال جوجه بزنیم!»  
**بس کن ایرانی!** ده ساعت تو ترافیک برای یه جوجه؟ بمون با خانواده.

> 📱 «اگه اینو نفرستی، تا ۷ روز بد میاری!»  
**بس کن ایرانی!** هنوز تو ۲۰۲۵ خرافات می‌فرستی؟

> 🔊 «بزن مهمونی بترکونه، همسایه مهم نیست!»  
**بس کن ایرانی!** شادی با شعور، قشنگ‌تره.
>
> ---

## 🤝 راهنمای مشارکت

دوست داری یه «بس کن!» جدید اضافه کنی؟ عالیه! ❤️  
میتونی خیلی راحت مشارکت کنی.

کافیه به فایل `db.js` یه آیتم جدید اضافه کنی.  
فرمت و نکات لازم رو توی [CONTRIBUTING.md](https://github.com/Mahdi-Hazrati/baskon.ir/blob/main/CONTRIBUTING.md) بخون.

✨ بعدش یه Pull Request بساز و ما بررسی می‌کنیم.

🙏 با ما باش

